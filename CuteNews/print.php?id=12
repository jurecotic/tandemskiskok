<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>5 NASVETOV KAKO SE ZOPERSTAVITI STRAHU PRED VI&Scaron;INO @ <small>25 Sep 2020</small></strong>
<hr/>Nikoli nismo prestari, da bi se nekoliko spremenili in se soo&#269;ili s svojimi strahovi. Naj bo to na za&#269;etku va&scaron;e &raquo;to do&laquo; liste, ali pa kot zaklju&#269;ek obdobja, v katerem ste se posvetili delu na sebi. Kakorkoli &#382;e, marsikaj se da storiti v povezavi s tistim neprijetnim, tesnobnim, &#269;revo-zavijajo&#269;im ob&#269;utkom ki nas prevzame, ko pogledamo v globino.<br />
<br />
Premagajmo strah: Spoznaj svoj strah<br />
Akrofobija ali strah pred vi&scaron;ino po navadi uvr&scaron;&#269;amo med naravne oziroma okoljske fobije, skupaj z akva-fobijo (strah pred vodo) in nikto-fobijo (strah pred temo). <br />
Ko so se na&scaron;i predniki razvijali, so se z njimi razvijale tudi dolo&#269;ene fobije in strahovi povezani z zunanjim svetom. Pravzaprav z zelo dobrim razlogom. Brez prisotnosti strahu namre&#269; na&scaron;i predniki ne bi bili nikoli pazljivi, in se bi brez vseh skrbi sredi no&#269;i odpravili nekam v temo, ne vedo&#269; ali tam kaj ali kdo pre&#382;i nanje ali ne.<br />
Dandanes pa verjamem, da se velika ve&#269;ina nas ne zana&scaron;a ve&#269; na lov in nabiralni&scaron;tvo za svoje pre&#382;ivetje. To pa pomeni, da dolo&#269;eni na&scaron;i strahovi sedaj ne slu&#382;ijo ve&#269; temu, da bi nas obvarovali pred nevarnostmi, temve&#269; nas mnogokrat samo ovirajo in zadr&#382;ujejo. <br />
Bi rad/a premagal/a to oviro in premagal/a svoj strah? Beri naprej, in dobil/a bo&scaron; 5 nasvetov kako to stori&scaron;.<br />
<br />
Posku&scaron;aj razumeti, od kod izvira dolo&#269;en strah<br />
V znanju je mo&#269;, zato nam &#382;e samo razumevanje od kod sploh izvira strah pred vi&scaron;ino omogo&#269;i, da lahko svoj strah vidimo nekoliko bolj objektivno. Veliko la&#382;je je namre&#269; raziskati racionalnost nekega strahu, z dolo&#269;eno mero objektivnosti. Kajti konec koncev je sposobnost zaznavanja strahu nekaj &#269;isto prvinskega. Strah kot tak, pa pravzaprav sploh ni ni&#269; slabega.<br />
Bistvo vsega skupaj pa je, da se zavedamo, da je edina omejitev glede premagovanja svojih strahov  zgolj znotraj na&scaron;ih misli.<br />
Naredi raziskavo glede dolo&#269;enega strahu: izsledki te znajo presenetiti<br />
&#381;e dolgo velja, da je bil strah pred vi&scaron;ino prirojen strah. Te&#382;ava pri tak&scaron;ni predpostavki je, da se skoraj odpove re&scaron;itvi. &#268;e se nekoliko bolj poglobimo v strah pred vi&scaron;ino, dobimo nekaj zanimivih rezultatov.<br />
<br />
Morda boste &scaron;okirani, ko boste vedeli, da se zdi, da strah pred vi&scaron;ino morda res ni &quot;prirojeni&quot; strah.<br />
<br />
Zaradi eksperimentov, ki sta jih v &scaron;estdesetih izvedla Gibson in Walk, pri katerih so dojen&#269;ki posku&scaron;ali pre&#269;kati ogromno stekleno plo&scaron;&#269;o, vendar so zaradi tako imenovane &quot;vizualne pe&#269;ine&quot; spodaj (ko&scaron;&#269;ek materiala pritisnjen neposredno na steklo na eni strani ter zgolj polo&#382;en na tla na drugi strani kar ustvari ob&#269;utek vi&scaron;ine/globine) je bilo ugotovljeno, da dojen&#269;kovo oklevanje pri pre&#269;kanju &#8222;vizualne pe&#269;ine&ldquo; pomeni, da so se dojen&#269;ki nau&#269;ili bati vi&scaron;ine, ko so se u&#269;ili plaziti.<br />
<br />
Zdi se pa, da raziskave Karen Adolph iz laboratorija za dojen&#269;ke na Univerzi v New Yorku ka&#382;ejo druga&#269;e. Raziskava, ki jo je zbrala, izni&#269;uje ugotovitve eksperimenta iz leta 1960. Zdi se, da ni strah pred vi&scaron;ino tisti, ki otrokom prepre&#269;uje, da bi pre&#269;kali &quot;vizualno pe&#269;ino&quot;, ampak se dojen&#269;ki, ko se nau&#269;ijo plaziti, kobacati in s&#269;asoma hoditi, bolj zavedajo, kaj je v njihovih mejah in kaj ni. Dojen&#269;ki se ne bojijo razdalje ali vi&scaron;ine, temve&#269; prilagodljivo zaznavajo koristnost gibanja, torej &#269;e okoljski znaki ka&#382;ejo na nezmo&#382;nost prehoda, zakaj sploh poskusiti!<br />
<br />
Torej navsezadnje mogo&#269;e va&scaron; strah pred vi&scaron;ino le ni tako zelo &raquo;prirojen&laquo; kot ste mogo&#269;e mislili. In &#269;e strah ni nekaj s &#269;emer ste se rodili, potem lahko sklepamo, da se ga lahko tudi znebimo, ali ga vsaj ubla&#382;imo.<br />
<br />
Vizualizirajte uspeh<br />
<br />
Kot smo &#382;e mnogokrat poudarili &ndash; na&scaron;i mo&#382;gani so zelo mogo&#269;na zadeva. Zato, preden se soo&#269;ite s svojim strahom pred vi&scaron;ino in se prijavite na tandemski skok s padalom, si posku&scaron;ajte v mislih predstavljati vsako podrobnost pri&#269;akovane izku&scaron;nje. Zavedajte se vseh varnostnih ukrepov, ki vas bodo varovali. Poskusite za&#269;utiti ob&#269;utek varnosti, ki vam ga bo nudil sistem vezi. In navsezadnje, ko se dokon&#269;no odlo&#269;ite da se boste zoperstavili strahu pred vi&scaron;ino, imejte v mislih, da boste ves &#269;as fizi&#269;no pripeti na licenciranega profesionalca, ki bo poskrbel za vas. Kajti tam bo za vas, &#269;isto na vsakem koraku.<br />
<br />
Dihajte<br />
<br />
Ko smo enkrat &#382;e dejansko izpostavljeni strahu, mnogi kar nekako pozabijo dihati, ali celo namerno zadr&#382;ijo svoj dih. Kljub temu, da se to navadno zgodi samo od sebe, pa se poskusite prepri&#269;ati v nasprotno in globoko vdihnite. Va&scaron;e telo potrebuje konstanten pretok zraka skozi plju&#269;a, kajti le tako se boste lahko po&#269;utili varno, zbrano in celo spro&scaron;&#269;eno.<br />
<br />
Ne bodite prestrogi do sebe<br />
<br />
Ugotoviti kako se uspe&scaron;no zoperstaviti strahu pred vi&scaron;ino ni prav ni&#269; kaj lahka naloga, zato nikar ne pri&#269;akujte, da ga boste odpravili kar &#269;ez no&#269;. &Scaron;e posebej, &#269;e je bil strah v za&#269;etku izjemno mo&#269;an, potem definitivno ne bo va&scaron; prvi korak kar skok s padalom s 4000m. Delajte na tem, da se s strahom soo&#269;ate malo po malo, dokler le-ta ne izgine.<br />
<br />
Ko se boste po&#269;utili pripravljeni, pa nikar ne oklevajte. Kontaktirajte nas, in z veseljem vam bomo pokazali, kako zelo vredno je bilo, da ste se strahu zoperstavili.<br />
<hr/>
<small>News powered by CuteNews - http://cutephp.com</small>
</body></html>
