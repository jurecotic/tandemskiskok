<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>Kako je padalo sestavljeno @ <small>15 May 2020</small></strong>
<hr/>Z leti so osebna padala namenjena skokom z letala pre&scaron;la &#269;ez veliko faz razvoja, in se v svoji dana&scaron;nji obliki kar precej razlikujejo od svojih predhodnikov. Danes so padala zaradi tega razvoja veliko bolj varna, se lep&scaron;e in mehkeje odpirajo, neprimerljivo bolj&scaron;e letijo, ter se veliko la&#382;je upravljajo, kot je bilo to mogo&#269;e re&#269;i &#382;e zgolj 20 let nazaj, zato nam nudijo veliko ve&#269; mo&#382;nosti, in so veliko bolj zabavna. Padala se med seboj lahko tudi nekoliko razlikujejo, a dolo&#269;ene stvari o katerih bom govoril spodaj pa so povsod enake.<br />
<br />
<strong>Padalski nahrbtnik</strong><br />
<br />
Padalski nahrbtnik je v bistvu nekak&scaron;na me&scaron;anica med dejanskim nahrbtnikom in varnostnim pasom za delo na vi&scaron;ini. Na spodnji strani nahrbtnika so namre&#269; pritrjene prilagodljive no&#382;ne vezi, naramnice nahrbtnika so narejene iz materialov z izjemno veliko nosilnostjo, na njih pa so narejena tudi sidri&scaron;&#269;a (na vsaki strani po eno &ndash; na vrhu rame) kamor se nato priklopi glavno padalo. V vi&scaron;ini prs, pa je na naramnice pri&scaron;ita &scaron;e prsna vez &ndash; izredno pomemben del sistema, ki poskrbi da oseba iz njega ne more pasti. <br />
Zadnji del nahrbtnika, kamor se spravi padala, pa je sestavljen iz dveh delov. Zgornja polovica nahrbtnika je namre&#269; prostor, v katerega se zlo&#382;i rezervno padalo, spodnja polovica nahrbtnika pa je namenjena glavnemu padalu. Ta prostor se nato pokrije s &scaron;tirimi na&scaron;itimi &raquo;poklopci&laquo; kot jim pravimo padalci, ter se nato skozi u&scaron;esa na poklopcih pove&#382;e z om&#269;o (zapiralna vrvica padala, ki dr&#382;i poklopce zaprte), katero se nato fiksira &raquo;&scaron;piljko&laquo;.<br />
<br />
<strong>&raquo;Pilot padal&#269;ek&laquo;</strong><br />
<br />
Pilot padal&#269;ek je v bistvu &#269;isto majhno padalce, ki v &scaron;irino meri okrog 70cm, na katerega je na sredini  na zgornji strani pri&scaron;ita ro&#269;ka za odpiranje padala, na spodnji strani pa je z &raquo;gurtno&laquo; povezan z glavnim padalom. Na gurtno je vpeta tudi zgoraj omenjena &raquo;&scaron;piljka&laquo;, ki je namenjena zapiranju poklopcev &raquo;predala&laquo; za glavno padalo. To malo padalce pospravimo v mo&#269;an elasti&#269;en &#382;epek na dnu padalskega nahrbtnika, ter ga izvle&#269;emo in odvr&#382;emo &#269;im dlje od sebe v prostem padu, ko &#382;elimo odpreti padalo.<br />
<br />
<strong>Padalski avtomat</strong><br />
<br />
Padalski avtomat je zadeva, ki v svetu pove&#269;ini &scaron;e ni obvezna, je pa izredno priporo&#269;ljiva. Pri nas jih imamo &#269;isto v vsakem padalskem sistemu. Gre za del opreme katerega kupi&scaron; in upa&scaron;, da ga ne bo&scaron; nikoli potreboval. V bistvu je to ra&#269;unalni&scaron;ko voden varnostni mehanizem &ndash; avtomat namre&#269; meri  vi&scaron;ino in hitrost padanja tekom skoka in poskrbi, da v kolikor se padalec v prostem padu (s hitrostjo okrog 45m/s ali ve&#269;) nevarno pribli&#382;a tlom (cca 300m), na podlagi njegove hitrosti zazna da padala o&#269;itno &scaron;e ni odprl in zato odpre rezervno padalo (ker se hitreje odpre in je &scaron;e bolj zanesljivo) namesto njega.<br />
<br />
<strong>Glavno padalo</strong><br />
<br />
Glavno padalo je del padalskega sistema, na katerega se padalci najbolj zana&scaron;amo. Imamo glavna padala, ki so razli&#269;nih oblik in velikosti, ki lahko padalcu nudijo zelo razli&#269;ne karakteristike, odvisno od &#382;elja posameznika. Glavna padala zlagamo sami, za kar rabimo okrog 10min. Smotrno je, da so predvsem glavna padala karseda vidna, saj te tako drugi padalci v zraku ali na tleh veliko la&#382;je opazijo, prav tako, pa je &#382;ivobarvno padalo veliko la&#382;je najti, v kolikor ga je bilo potrebno med skokom odklopiti oziroma odmetavati.<br />
<br />
<strong>Rezervno padalo</strong><br />
<br />
Rezervno padalo, je navadno pribli&#382;no enake velikosti kot glavno padalo, ali &scaron;e malenkost ve&#269;je. Ta padala imajo vedno zelo konzervativno obliko, njihov namen pa ni zabava in izjemne letalne karakteristike &ndash; pri rezervnem padalu je najpomembneje to, da se hitro in zanesljivo odpira, ter da omogo&#269;a normalen pristanek. Zato so njegove karakteristike prirejene tako, da je prva prioriteta zanesljivo odpiranje, na ra&#269;un tega pa rezervno padalo malenkost izgubi na letalnih lastnostih. Rezervnih padal padalci ne zlagamo sami &ndash; to za nas po&#269;nejo riggerji &ndash; zlagalci, ki so posebej iz&scaron;olani za zlaganje rezervnih padal, zato da zagotovijo zanesljivo odpiranje. Zlaganje rezervnega padala pa jim vzame nekje okrog 2h.<br />
Sedaj ko veste, kaj vse nas varuje, se kar naenkrat tak&scaron;na izku&scaron;nja ne zdi ve&#269; tako nevarna, kot mogo&#269;e zveni na prvo &#382;ogo, kajne? Vabljeni da na&scaron;o opremo in na&scaron; najljub&scaron;i prostor pod soncem &ndash; neskon&#269;no nebo &ndash; izkusite tudi sami!<br />
<hr/>
<small>News powered by CuteNews - http://cutephp.com</small>
</body></html>
