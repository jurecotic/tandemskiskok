<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>SKOK S PADALOM: ZAKAJ JE DRUGA&#268;E KOT SI MOGO&#268;E PREDSTAVLJATE @ <small>25 Nov 2020</small></strong>
<hr/>Skok s padalom: ne ravno najbolje planirana prosto&#269;asna aktivnost tistih, ki so nekoliko bolj nagnjeni h tveganju in iskanju adrenalinskih u&#382;itkov. Zveni pribli&#382;no pravilno? Meni pravzaprav sploh ne. Pogosto se dogaja, da ljudje zmotno verjamejo marsikaj le zato, ker so to tolikokrat sli&scaron;ali, da potem &#382;e mora biti res. Za primer, ve&#269;ina vas, dragih bralcev, verjame da je bil Napoleon &ndash; tisti izjemni, agresivni osvajalec &ndash; miniaturna verzija &#269;loveka, pravzaprav njegovo vi&scaron;ino ve&#269;inoma opisujejo pomenljivo. V resnici pa naj bi bil Napoleon visok nekaj malega &#269;ez 170cm. Toliko o &raquo;Napoleonskem kompleksu&laquo;.<br />
Kar &#382;elim povedati je to, da so zmotna prepri&#269;anja glede mnogih stvari vse preve&#269;krat sprejeta kot neizpodbitna dejstva. To v padalstvu vidimo vse prepogosto, in iskreno je to prav nekoliko more&#269;e. Ne maram gledati, ko zmotna prepri&#269;anja marsikomu prepre&#269;ijo, da bi se popolnoma predal in &#269;isto 100% u&#382;ival v tem prelepem &scaron;portu.<br />
Zato pi&scaron;em ta blog, da nekoliko popravim nekatera zmotna prepri&#269;anja. Upam, da vam bom lahko z besedami pokazal, zakaj je padalstvo nekoliko druga&#269;e kot si mogo&#269;e predstavljate.<br />
<br />
Zmotno prepri&#269;anje &scaron;t.1: Izgledal bom sme&scaron;no z nekom pripetim na moj hrbet<br />
S to vrsto skrbi se sre&#269;ujemo precej pogosto. Mogo&#269;e se vam zdi, da bo z nekom pripetim na va&scaron;em hrbtu vse skupaj izgledalo nekoliko nerodno. &#268;e ste zelo majhni ali zelo visoki, pa se bojite da bi zadeva izgledala celo komi&#269;no. Lahko vam iz izku&scaron;enj povem, da se motite.<br />
Mehanizem skoka s padalom v tandemu deluje zelo podobno kot bilokatero drugo tandemsko vozilo (kolo z dvema sede&#382;ema, dvema paroma pedal in dvojnim krmilom. Smisel tega pa je sinhronost. A kljub temu, ne boste pripeti na svojega tandem in&scaron;truktorja, dokler ne sedite v letalu na poti na vi&scaron;ino. Tukaj ni nobenega nerodnega opotekanja do letala, pri katerem bi se sramovali pogledov opazovalcev, medtem ko vas va&scaron; tandem in&scaron;truktor nese v letalo kot malega otroka v nosilki. Do letala se ponosno sprehodite sami. &Scaron;ele ko sedite v letalu, vas bo in&scaron;truktor nekoliko tesneje pripel nase, da bosta lahko sko&#269;ila in letela kot eno, ko bo &#269;as za to.<br />
<br />
Zmotno prepri&#269;anje &scaron;t.2: Skok s padalom je samo padec z letala<br />
Pravzaprav to deloma dr&#382;i. A le deloma. Res je, daj e najprej &raquo;pasti&laquo; z letala, a kljub temu je padalstvo &scaron;e veliko ve&#269; kot le to. Skok s padalom je najbolj&scaron;i pribli&#382;ek dejanskemu letenju z lastnim telesom kot je to le mogo&#269;e. Z uporabo razli&#269;nih delov telesa lahko zavijate levo ali desno, se gibate naprej ali nazaj, pospe&scaron;ujete ali upo&#269;asnjujete (tako je, dejansko lahko upravljate hitrost padanja). &#268;e se odlo&#269;ite za padalsko &scaron;olo, pa boste odkrili &scaron;e ogromen nabor na&#269;inov, kako u&#269;inkovito leteti, in ne le padati. Nekateri lahko v prostem padu celo ple&scaron;ejo: govorimo o ne&#269;em podobnem baletu, ki se odvija na 4000m vi&scaron;ine, vklju&#269;uje eleganco, akrobatske manevre, in stopala v &raquo;&scaron;pi&#269;ki&laquo;. V padalstvu to imenujemo &raquo;freestyle&laquo; ali prosti slog. &#268;e je to samo padanje, potem moramo nujno &scaron;e enkrat preveriti na&scaron;o definicijo.<br />
<br />
Zmotno prepri&#269;anje &scaron;t.3: Ni mogo&#269;e, da naberem dovolj poguma za skok s padalom<br />
Po nekaj mesecih, ki smo jih/jih &scaron;e bomo pre&#382;iveli v samoizolaciji, se bo &#382;ivljenje po&#269;asi vrnilo na normalne tire. Med trenutno fazo smo se privadili na meje lastnega doma, ki so v resnici tudi prakti&#269;no nespremenljive, saj smo ob gradnji zarisali meje, ter jih tako tudi fizi&#269;no postavili. Sedaj pa je &#269;as, da nekoliko stopimo izven meja znotraj na&scaron;ih misli, saj te definitivno niso nespremenljive.<br />
Za razvoj so potrebni izzivi. &#268;e &#382;elimo rasti, nam mora biti tik pred tem nekoliko neprijetno. V resnici pa lahko svoje lastne meje postavljate le sami. Saj je res, padalstvo najverjetneje ni &#269;isto za vsakogar. Ampak od kod pa to prepri&#269;anje, da tega niste sposobni? Mogo&#269;e je &#269;as da razmislite, kaj vas pred tem zadr&#382;uje. Kdo ve, mogo&#269;e pa po tem, ko prebijete led s prvim skokom s padalom v tandemu, odkrijete da vas na drugi strani strahu &#269;aka &scaron;e cel nov svet, poln izzivov in izjemnih do&#382;ivetij. Zato le pogumno &raquo;mali Napoleon&laquo;!<br />
<hr/>
<small>News powered by CuteNews - http://cutephp.com</small>
</body></html>
