<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>5 NAJPOGOSTEJ&Scaron;IH RAZLOGOV ZA SKOK S PADALOM @ <small>30 Mar 2021</small></strong>
<hr/>Kar precej je ljudi, ki si izmi&scaron;ljujejo razloge zakaj ne bi sko&#269;ili s padalom. A ob&#269;asno sli&scaron;imo tudi koga, ki i&scaron;&#269;e razloge zakaj to enostavno mora storiti. &#268;e Mami in O&#269;i nista ve&#269; prepri&#269;ana ali si &scaron;e pri zdravi pameti, je tukaj nekaj legitimnih argumentov s katerimi lahko odgovori&scaron; na vpra&scaron;anje: &raquo;Zakaj za vraga bi se &#382;elel vre&#269;i iz &#269;isto dobro delujo&#269;ega letala?!&laquo;<br />
<br />
Dvig samozavesti<br />
Skok s padalom lahko zelo direktno vpliva na samozavest. Namre&#269; po tem, ko enkrat sko&#269;ite z letala in ugotovite da je bilo bo&#382;ansko, se boste po&#269;utili sposobne premostiti &#269;isto vse &#382;ivljenjske prepreke, neglede na vse. Ker je pred skokom prisotne kar nekaj nervoze, mogo&#269;e celo malenkost tesnobe. A vsi ti ob&#269;utki izginejo v istem trenutku, ko dejansko odsko&#269;i&scaron; z letala in ugotovi&scaron;, da je sam skok &scaron;e veliko bolj zabaven in navdu&scaron;ujo&#269;, kot si to mogo&#269;e pri&#269;akoval. In &#269;e si bil sposoben brez te&#382;av opraviti to, si definitivno pripravljen na kakr&scaron;enkoli izziv, zato ti bo &scaron;e la&#382;je poskusiti nove stvari in nekoliko &raquo;tvegati&laquo;.<br />
<br />
Je poseben dose&#382;ek<br />
&#268;e bi bil skok s padalom, pa naj bo to v tandemu ali samostojno, popolnoma varen in brez vsake trohice tveganja, potem po njem nebi imeli nikakr&scaron;nega ob&#269;utka dose&#382;ka. Spoznati svoj strah in se z njim soo&#269;iti &ndash; to je dose&#382;ek. Brez tega izziva, bi bil skok s padalom pribli&#382;no kot vo&#382;nja na vlakcu smrti. Zabavna, a kljub temu na koncu vo&#382;nje ne ob&#269;uti&scaron;, da si z njo karkoli dosegel.<br />
<br />
Spremeni pogled na &#382;ivljenje<br />
Je va&scaron;e &#382;ivljenje stresno? Skok s padalom lahko spremeni va&scaron; odnos do stresa. Ko boste mirno lebdeli v zraku pod odprtim padalom in opazovali lepote sveta pod seboj boste spoznali, da &#382;ivljenje le ni tako slabo, kot se je mogo&#269;e &scaron;e nekaj minut nazaj zdelo&hellip; in to je izjemen ob&#269;utek. &Scaron;e ve&#269;&hellip; med samim skokom boste tako zelo prisotni v trenutku, kot najverjetneje niste bili &scaron;e nikoli. Med skokom namre&#269; ni niti &#269;asa niti prostora za vsakdanje skrbi. Finan&#269;ne skrbi, zdravstvene te&#382;ave, dru&#382;inske te&#382;ave &ndash; od trenutka ko odsko&#269;ite, pa do trenutka, ko pristanete nazaj na trdnih tleh te te&#382;ave enostavno sploh ne obstajajo.<br />
<br />
Premagovanje strahu<br />
Vse prepogosto se dogaja, da ljudje ne poizkusijo neke nove stvari, ker jih je tega nekoliko strah. Za nas pa to ni nikakr&scaron;en na&#269;in &#382;ivljenja. Lepota premagovanja ovir je ravno v tem, da se mora&scaron; nekoliko potruditi in stopiti iz lastne cone udobja. Padalstvo nas vse prisili, da nekoliko stopimo iz cone udobja, in zaradi tega smo na koncu lahko le &scaron;e bolj&scaron;i. Poleg tega pa&hellip; brez strahu ni adrenalina. Zato zdrava mera strahu pomeni le &scaron;e bolj &#269;aroben ob&#269;utek v zraku zaradi ve&#269; adrenalina v krvnem obtoku, hkrati pa &scaron;e ve&#269;ji ob&#269;utek izpopolnjenosti na koncu izku&scaron;nje.<br />
<br />
Izjemna sre&#269;a<br />
Znanstveno dokazano je, da bodo va&scaron;i mo&#382;gani po skoku s padalom popolnoma preplavljeni z dopaminom, serotoninom ter &scaron;e nekaterimi drugimi hormoni sre&#269;e, zaradi &#269;esar se boste definitivno po&#269;utili izjemno in nasme&scaron;ek na va&scaron;em obrazu bo vztrajal &scaron;e kar nekaj &#269;asa po tem. Zato se kar pripravite se na NAJBOLJ&Scaron;O IZKU&Scaron;NJO VA&Scaron;EGA &#381;IVLJENJA!<br />
<hr/>
<small>News powered by CuteNews - http://cutephp.com</small>
</body></html>
