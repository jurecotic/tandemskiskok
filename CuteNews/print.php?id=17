<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>KAKO SE PRIPRAVITI NA SVOJ PRVI SKOK S PADALOM V TANDEMU @ <small>26 Jan 2021</small></strong>
<hr/>Vam srce divje razbija &#382;e ko pomislite na skok s padalom iz delujo&#269;ega letala? Mi vas popolnoma razumemo, saj smo neko&#269; tudi sami bili na va&scaron;em mestu &ndash; nekoliko nervozni zaradi nevednosti glede tega kaj nas sploh &#269;aka in kaj pri&#269;akovati. In ravno zato smo tu &ndash; da vam poka&#382;emo razburljivi svet padalstva! Tukaj bomo z vami delili nekaj hitrih nasvetov, kako se pripraviti na va&scaron; prvi skok s padalom v tandemu.<br />
<br />
REZERVIRAJTE TERMIN<br />
Med sezono je pri nas vreme kolikor toliko predvidljivo, zato sestavljamo plane skakanja za teko&#269;i teden (ne ve&#269; kot 5 dni vnaprej, saj takrat dobimo dokaj zanesljivo predstavo glede vremena v prihajajo&#269;ih dneh). A rezervacija ni samo zato. Zavedamo se, da je odlo&#269;itev za skok s padalom v tandemu lahko precej te&#382;ka, saj je normalno, da je posameznika nekoliko strah. A &#269;e ste odlo&#269;eni da boste to zares storili, vam rezervacija prepre&#269;i, da bi z udele&#382;bo dalj&scaron;i &#269;as odla&scaron;ali. In verjemite nam, po skoku vam bo lahko le &#382;al, da te odlo&#269;itve niste sprejeli &scaron;e nekoliko prej.<br />
<br />
KAJ NAJ OBLE&#268;EM ZA SKOK S PADALOM<br />
Za skok si ne &#382;elite biti oble&#269;eni v svoja najlep&scaron;a dizajnerska obla&#269;ila, saj jih v resnici res ne potrebujete. Za skok s padalom je pomembno le to, da vam je karseda udobno. Poleg tega, pa vam bomo prav tako priskrbeli kombinezon, katerega boste oblekli preko svojih obla&#269;il, in bo skrbel za to da prestre&#382;e nekaj vetra, ter da ne uma&#382;ete lastnih obla&#269;il ob pristanku na zadnjo plat.<br />
Pametno pa je upo&scaron;tevati smernice primerne letnemu &#269;asu &ndash; v toplej&scaron;ih mesecih bodite oble&#269;eni v kratke rokave oziroma &#269;im la&#382;ja obla&#269;ila, v hladnej&scaron;ih mesecih pa je za&#382;eleno da oble&#269;ete kak&scaron;no plast obla&#269;il z dolgimi rokavi ve&#269;, za vsak slu&#269;aj, saj odve&#269;na obla&#269;ila &scaron;e vedno lahko pustite na tleh, &#269;e bi se na licu mesta zbali da bi vam lahko bilo preve&#269; toplo. Poleg tega poskrbite za primerno obutev &ndash; zaprti, ne ravno preve&#269; zra&#269;ni &scaron;portni copati so navadno najbolj&scaron;a opcija.<br />
<br />
KAKO PRIPRAVITI SVOJE LASE/BRADO ZA SKOK S PADALOM<br />
Ali ste se kdaj peljali v kabrioletu ali na motociklu in pustili lase da prosto plapolajo? Ali ste mogo&#269;e le stali zunaj na mo&#269;nem vetru? Pri skoku s padalom padamo okrog 200km/h proti tlom! To pomeni, da v kolikor svoje frizure ne pripravite na skok, boste po skoku imeli veliko dela z raz&#269;esavanjem (&scaron;e posebno tisti z dalj&scaron;imi lasmi), saj se lasje pri 200km/h lahko kar konkretno zapletejo in zvozlajo.<br />
Zato predlagamo, da svoje lase pred skokom uredite. Po na&scaron;ih izku&scaron;njah se za dalj&scaron;e lase najbolje obnesejo tesne kite, ali &#269;im bolj tesne fige, ki so postavljene nizko na zadnjem delu glave, saj zgornji del glave pokrijemo s &#269;epico.<br />
V kolikor imate dalj&scaron;o brado pa je na&#269;eloma bolj kot ne vseeno kako je urejena, saj se bistveno manj, oziroma se skorajda ni&#269; ne zavozla, ker so kocine na obrazu bistveno tr&scaron;e in mo&#269;nej&scaron;e od las. Kljub temu pa si jih nekateri mo&scaron;ki zve&#382;ejo v &#269;op, nekateri pa s seboj prinesejo krta&#269;o za brado, s katero si jo po skoku ponovno uredijo.<br />
<br />
KAJ PRINESTI S SABO NA SKOK S PADALOM V TANDEMU?<br />
Tukaj na&#269;eloma ne kompliciramo. Vse kar potrebujemo je to, da pridete pravo&#269;asno, s seboj pa prinesete darilni bon (v kolikor ga imate seveda), udobna obla&#269;ila ter &scaron;portne copate. S seboj pa seveda lahko pripeljete tudi kak&scaron;nega navija&#269;a &ndash; ali za moralno podporo s tal, ali pa da se vam pridru&#382;i pri skoku s padalom v tandemu (seveda s svojim in&scaron;truktorjem).<br />
<br />
<br />
To je pa nekako vse kar potrebujete za svoj prvi skok s padalom. Sedaj ko veste, kako se morate na skok pripraviti, pa &#382;e nestrpno pri&#269;akujemo da naberete pogum in se prijavite. Za vse ostalo pa na licu mesta poskrbimo mi!<br />
<hr/>
<small>News powered by CuteNews - http://cutephp.com</small>
</body></html>
