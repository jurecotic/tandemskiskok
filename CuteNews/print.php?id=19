<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>POZITIVNI U&#268;INKI ADRENALINA @ <small>04 May 2021</small></strong>
<hr/>Padalstvo in adrenalin definitivno pa&scaron;eta skupaj. Ampak kaj je tisto, kar naredi adrenalin tako poseben in kak&scaron;ne pozitivne u&#269;inke na telo sploh lahko ima adrenalin? Da bi to izvedeli bomo poskrbeli da se nam vzdigne utrip srca, in nekoliko pognali nadledvi&#269;ne &#382;leze (te so odgovorne za proizvodnjo adrenalina)! Razlo&#382;ili bomo nekaj ve&#269; o naravnem proizvajalcu &raquo;supermo&#269;i&laquo; - adrenalinu!<br />
<br />
KAJ SPLOH JE ADRENALIN?<br />
C&#8329;H&#8321;&#8323;NO&#8323;, je kemi&#269;na formula ki opisuje sestavo hormona ki ga poznamo pod imenom adrenalin (ali druga&#269;e epinefrin). Ta hormon spro&scaron;&#269;ajo nadledvi&#269;ne &#382;leze ter nevroni znotraj podalj&scaron;ane hrbtenja&#269;e.<br />
Ta hormon se spro&scaron;&#269;a isto&#269;asno kot njegov &raquo;dvoj&#269;ek&laquo; noradrenalin ali norepinefrin, skupaj pa ti dve na las podobni kemikaliji delujeta v tandemu kot hormona in kot nevrotransmiterja.  &#268;e vam pa slu&#269;ajno ni &#269;isto vse jasno glede razli&#269;nih funkcij hormonov in nevrotransmiterjev, pri tem niste sami. To je glavna razlika med njima: <br />
Hormoni se izlo&#269;ajo v krvni obtok in po&scaron;iljajo signale po celem telesu.<br />
Nevrotransmiterji obstajajo le znotraj mo&#382;ganov in prena&scaron;ajo signale preko sinapti&#269;nih &scaron;pranj, ter s tem omogo&#269;ajo nevronom da komunicirajo med seboj preko sinaps.<br />
<br />
KAKO SE SPRO&Scaron;&#268;A ADRENALIN?<br />
Adrenalin se za&#269;ne spro&scaron;&#269;ati, ko del na&scaron;ih mo&#382;ganov &ndash; imenuje se amigdala &ndash; neko situacijo dojame kot stresno ali celo nevarno. Temu odzivu navadno pravimo &raquo;boj ali beg&laquo; odziv. Ko amigdala oceni, da je situacija dovolj nevarna, da bi moralo biti telo v fazi &raquo;popolne pripravljenosti&laquo;, signalizira drugemu delu mo&#382;ganov &ndash; hipotalamusu. Hipotalamus pa nato po&scaron;lje signal nadledvi&#269;nim &#382;lezam, da je &#269;as, da se trenutna proizvodnja adrenalina ob&#269;utno pove&#269;a.<br />
<br />
KAKO ADRENALIN VPLIVA NA TELO?<br />
Ko se adrenalin za&#269;ne izlo&#269;ati v na&scaron; krvni obtok povzro&#269;i vrsto hitrih sprememb znotraj na&scaron;ega telesa. Zaradi prisotnosti adrenalina nam naraste sr&#269;ni utrip, pospe&scaron;i se dihanje, na&scaron;e mi&scaron;ice pridobijo &raquo;val energije&laquo; in na&scaron;im ve&#269;jim oziroma pomembnej&scaron;im mi&scaron;icam se ob&#269;utno izbolj&scaron;a krvni pretok.<br />
<br />
ZAKAJ JE ADRENALIN PREDNOST?<br />
Pozitivnih fizi&#269;nih u&#269;inkov adrenalina je pravzaprav precej. Ob&#269;utek navala adrenalina je pravzaprav podoben, kot &#269;e bi za nekaj &#269;asa pridobili neko vrsto supermo&#269;i. Naj opi&scaron;em nekaj pozitivnih u&#269;inkov adrenalina.<br />
Adrenalin izbolj&scaron;a funkcije vseh na&scaron;ih &#269;util in izbolj&scaron;a na&scaron;e kognitivne sposobnosti. Kljub temu da gre v takih primerih za odlo&#269;itve, ki vplivajo le na zelo bli&#382;njo prihodnost, jih boste sposobni sprocesirati in sprejeti v trenutku. To je razlog, da se marsikdo v trenutku odzove in odmakne nepri&#269;akovani nevarnosti, preden se sploh lahko zave kaj to&#269;no se dogaja.<br />
Poleg ja&#269;anja kognitivnih sposobnosti, pa adrenalin za nekaj &#269;asa oja&#269;a tudi na&scaron;e telo in mi&scaron;ice. Ker spro&scaron;&#269;anje adrenalina v krvo&#382;ilni sistem povzro&#269;i dvig glukoze v krvi in pospe&scaron;i krvni pretok, bo telo polno adrenalina ob&#269;utilo naval energije in mo&#269;i. Isto&#269;asno se nam raz&scaron;irijo tudi o&#269;esne zenice, kar &scaron;e dodatno izostri na&scaron; vid.<br />
<br />
KAKO NAJ PO&#381;ENEM ADRENALIN PO &#381;ILAH?<br />
&#268;e &#382;elite ob&#269;utiti naval adrenalina obstaja za to veliko na&#269;inov, a redko kateri je tako u&#269;inkovit pri tem kot je skok s padalom v tandemu! Skok s padalom vam namre&#269; ne bo pognal le srca in dvignil nivoja adrenalina, pa&#269; pa vam bo nudil najbolj&scaron;o izku&scaron;njo v &#382;ivljenju! Preizkusite pozitivne u&#269;inke adrenalina na lastni ko&#382;i. Pokli&#269;ite nas, in se dogovorite za skok &scaron;e danes!<br />
<hr/>
<small>News powered by CuteNews - http://cutephp.com</small>
</body></html>
