<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>SKOK S PADALOM @ <small>28 Dec 2020</small></strong>
<hr/>Ali mora biti va&scaron; prvi skok s padalom v tandemu?<br />
<br />
Najve&#269;krat se zgodi, da se nikogar&scaron;nja &raquo;padalska kariera&laquo; pri&#269;ne s tandemskim skokom s padalom, saj velika ve&#269;ina misli, da bo to le enkratna izku&scaron;nja, na koncu pa jih tako zelo prevzame in pritegne, da se odlo&#269;ijo opraviti &scaron;e padalski te&#269;aj in kasneje pridobijo tudi padalsko licenco. Tandemski skok poteka tako, da ste preko sistema vezi pripeti na trebuh izku&scaron;enega, licenciranega padalskega in&scaron;truktorja, s katerim skupaj sko&#269;ita s 4200m. Na ta na&#269;in lahko izkusite naval adrenalina ki se pojavi tekom prostega pada, ko letite 200km/h proti tlom, po prostem padu pa u&#382;ivate v letu pod odprtim padalom do pristanka.<br />
Glavni razlogi zakaj ljudje za svoj prvi skok izberejo skok v tandemu pa so:<br />
-Preprostost: Za tandemski skok posameznik potrebuje le 5 do 10 minutno pripravo, nato pa izku&scaron;eni in&scaron;truktor skrbi za varnost in brezhibno delovanje opreme, ter poskrbi da pristaneta na dogovorjenem mestu, na vas pa je le to, da maksimalno u&#382;ivate.<br />
-Izku&scaron;nje: Mnogi ljudje ki se odlo&#269;ijo za svoj prvi skok &#382;elijo le izku&scaron;njo skoka s padalom, brez da bi se morali &scaron;portu prekomerno posvetiti. V tem primeru je tandemski skok s padalom popolna izbira.<br />
A kljub temu se sre&#269;amo z mnogimi ljudmi, ki bi radi padalstvo izkusili na nekoliko druga&#269;ne na&#269;ine&hellip;<br />
<br />
Kak&scaron;ne so opcije?<br />
&#268;e &#382;elite samo &raquo;poku&scaron;ino&laquo; kar se padalstva ti&#269;e, potem je tandemski skok prava izbira. Pripeti boste na izku&scaron;enega in&scaron;truktorja, ki bo odprl in upravljal padalo namesto vas.<br />
<br />
&#268;e &#382;elite sko&#269;iti sami, pa se lahko odlo&#269;ate me dvema na&#269;inoma &scaron;olanja. En na&#269;in je AFF, pri katerem padalo odprete sami, &scaron;ele po okrog 50s prostega pada z vi&scaron;ine 4300m. Drugi na&#269;in pa je skok &raquo;na gurtno&laquo;. Gre za vez, ki va&scaron;e padalo povezuje z letalom. Ta vez nato odpre va&scaron;e padalo takoj po tem ko odsko&#269;ite z letala.<br />
Dokaj pogosto se zgodi, da se ljudje odlo&#269;ijo kar za &scaron;olanje, brez da bi se pred tem udele&#382;ili tandemskega skoka s padalom.<br />
<br />
Zgoraj opisana na&#269;ina se nekoliko razlikujeta v postopku &scaron;olanja, ampak preko obeh lahko z nekaj &#269;asa in truda vsakdo postane kompetenten, licenciran &scaron;portni padalec. AFF je mogo&#269;e nekoliko bolj&scaron;i z vidika trajanja, saj zajema le 7 te&#269;ajnih skokov, ki so vsi opravljeni z vi&scaron;ine 4300m, sistem &raquo;gurtne&laquo; pa je mogo&#269;e bolj&scaron;i za nekoga ki ima na voljo nekoliko manj denarja, a v zameno nekoliko ve&#269; &#269;asa.<br />
<br />
Najbolj&scaron;a izbira za vas<br />
Skok s padalom je edinstvena izku&scaron;nja, a to ne pomeni da je to nujno zgolj enkratna izku&scaron;nja. To je pravzaprav &#269;isto na vas. Pomembno je le, da za svoj prvi skok izberete tip skoka, ki vam najbolj ustreza. Ogromno ljudi &scaron;irom Slovenije je &#382;e izbralo tandemskiskok.si za svoj prvi tandemski skok ali za udele&#382;bo na padalskem te&#269;aju, zato verjamemo, da boste z nami zadovoljni tudi vi.<br />
<br />
&Scaron;e povzetek:<br />
Tandemski skok s padalom: Najbolj&scaron;a opcija za tiste, ki &#382;elijo to storiti le enkrat v &#382;ivljenju<br />
AFF &scaron;olanje: Najprimerneje za tiste ki se &#382;elijo nau&#269;iti padalstva in &#269;im hitreje napredovati<br />
&Scaron;olanje &raquo;na gurtno&laquo;: Primerno za tiste, ki jim trajanje &scaron;olanja ne igra preve&#269; pomembne vloge<br />
&#268;e vas zanima kaj ve&#269; o opcijah katere ponujamo pri tandemskiskok.si (tandemski skok in AFF tip &scaron;olanja) nas kontaktirajte. Z veseljem odgovorimo na vsa va&scaron;a vpra&scaron;anja!<br />
<hr/>
<small>News powered by CuteNews - http://cutephp.com</small>
</body></html>
