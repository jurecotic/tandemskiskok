<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>Torej &#382;eli&scaron; leteti z wingsuit-om/letalno obleko? @ <small>27 Apr 2020</small></strong>
<hr/>Ne obsojamo, saj vemo, da izgleda noro. Vsakdo od nas si je &#382;e kdaj dovolil, da ga je konkretno potegnilo v ogledovanje videoposnetkov wingsuit letalcev, ampak sedenje na kav&#269;u nas ne bo pripeljalo prav ni&#269; bli&#382;je dejanskemu skoku s tak&scaron;no obleko. Spregovorili smo z nekaj specialisti te &#269;udovite discipline in jih prosili, da nam razlo&#382;ijo kaj je potrebno, da pridemo do znanja, ki je za to disciplino potrebno. Povedali so nam naslednje:<br />
<br />
Nekaj &#269;isto posebnega<br />
Vsak wingsuit letalec vam bo povedal, da tak&scaron;nega na&#269;ina letenja ni mogo&#269;e primerjati prav z nobenim drugim. Z letalno obleko boste lahko leteli skozi nebo in preleteli razdalje, kakr&scaron;nih si niste niti predstavljali. Zaradi dizajna obleke, nam le-te omogo&#269;ajo, da se trajanje prostega pada celo potroji, saj tak&scaron;na obleka zaradi ve&#269;je povr&scaron;ine upo&#269;asni padec. Tudi zaradi tega lahko s tak&scaron;no obleko preletimo velike razdalje...S tako obleko &#269;lovek pravzaprav postane le malce slab&scaron;e jadralno letalo. Tako letenje je definitivno najbli&#382;je temu, da bi leteli kot ptica.<br />
<br />
Te&#382;je kot mogo&#269;e izgleda<br />
Letenje z letalno obleko na videoposnetkih navadno izgleda zelo mirno, celo spro&scaron;&#269;eno. Wingsuit letalci izgledajo kot da le cisto mirno lebdijo v zraku in se po nebu gibajo s skoraj pti&#269;jimi instinkti. V resnici pa je za tak&scaron;no letenje potrebno kar veliko prakse in izku&scaron;enj. &#268;e se nekdo &#382;eli nau&#269;iti letenja z letalno obleko, mora &#382;e pred tem nabrati vsaj 200 skokov izku&scaron;enj iz letala, brez obleke, da ga pripravijo na &raquo;tegobe&laquo; u&#269;enja letenja s tak&scaron;no obleko, ter na mo&#382;ne nevarnosti, ki jih tak&scaron;no letenje lahko prina&scaron;a.<br />
<br />
Korak po korak<br />
Veliko ljudi za&#269;ne s padalstvom brez nekih dolgoro&#269;nih pri&#269;akovanj oziroma ciljev...Njihova edina &#382;elja je skakati. Nekateri pa za&#269;nejo s popolnoma jasnim ciljem v mislih &ndash; npr. Letenje z letalno obleko. &#268;isto sprejemljivo je, da ima nekdo dolgoro&#269;ni na&#269;rt v za&#269;etku svoje padalske kariere ki mu daje motivacijo, a kljub temu glede tega ne sme pri&#269;akovati preve&#269;. Potrebno je ostati realen in prizemljen. Vzeti si je treba &#269;as, se nau&#269;iti osnov, nabrati izku&scaron;nje in sproti seveda &#269;imbolj u&#382;ivati.<br />
V kolikor ste padalec za&#269;etnik, najprej poskrbite za svojo &raquo;A&laquo; licenco. &#381;e ta zahteva kar nekaj treninga &ndash; na tleh in v zraku &ndash; in 25 skokov. Ko enkrat to licenco osvojite, je &#269;as za zabavo, a tu se u&#269;enje &scaron;e ne neha. Posku&scaron;ajte, ska&#269;ite s &#269;im ve&#269; razli&#269;nimi ljudmi in se na varen na&#269;in spoznajte &scaron;e z ostalimi disciplinami prostega pada. Letenje na trebuhu, letenje prostega sloga, planiranje in vrhunski odskoki z aviona so izjemna orodja, ki bodo pozitivno vplivala na letenje z letalno obleko. Seveda pa ne pozabite razvijati tudi znanja upravljanja va&scaron;ega padala, saj ne glede na velikost letalne obleke &ndash; za pristanek v enem kosu &scaron;e vedno potrebujete padalo.<br />
<br />
U&#269;i se od drugih!<br />
Preden ste pripravljeni na letenje z letalno obleko, vam predlagam da se &#269;im ve&#269; dru&#382;ite s padalci na doma&#269;em letali&scaron;&#269;u, ter govorite z ostalimi wingsuit letalci. Naj vam povedo kaj po&#269;nejo, kako so se te discipline lotili oziroma priu&#269;ili, ter vam dajo kak&scaron;en nasvet kako postopati. Kot pri vsaki stvari v padalstvu &ndash; na&scaron;a skupnost je klju&#269;ni del na&scaron;ega u&#269;nega procesa.<br />
<br />
Spet od za&#269;etka<br />
Ko se za&#269;nete u&#269;iti letenja z letalno obleko ne pri&#269;akujte, da boste nosili enake letalne obleke kot jih vidite v spektakularnih youtube posnetkih. Za&#269;nite konzervativno z manj&scaron;o, za&#269;etni&scaron;ko obleko. &Scaron;e naprej se u&#269;ite od izku&scaron;enej&scaron;ih letalcev, letite kolikor se le da pogosto in bodite potrpe&#382;ljivi. Tudi Rima niso zgradili v enem dnevu. &#268;e imate mo&#382;nost se udele&#382;ite kak&scaron;nega wingsuit te&#269;aja, kampa ali delavnice, kjer se boste u&#269;ili naprednih tehnik in fines letenja s tak&scaron;no obleko. Vztrajajte in kaj kmalu boste znali dovolj, da boste lahko &scaron;vigali po nebu kot profesionalci.<br />
<br />
&Scaron;e nisi padalec, pa bi &#382;elel poizkusiti wingsuit? Napravi prvi korak in rezerviraj tandemski skok s padalom &scaron;e danes....le tako se lahko za&#269;ne&scaron; premikati v smeri svojih sanj &#128521;<hr/>
<small>News powered by CuteNews - http://cutephp.com</small>
</body></html>
