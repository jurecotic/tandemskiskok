<html>
<head>
   <meta http-equiv="Content-Type" content="text/html; charset=utf-8" />
</head>
<body bgcolor="#ffffff" text="#000000" onload="window.print()">
<strong>PADALSTVO: Zabava za prakti&#269;no vse starosti @ <small>29 Oct 2020</small></strong>
<hr/>Mogo&#269;e boste presene&#269;eni ko re&#269;em, da je padalstvo v resnici aktivnost, ki je primerna za udele&#382;ence skoraj kakr&scaron;nekoli starosti. Pravzaprav tehni&#269;no gledano ne obstaja nikakr&scaron;na omejitev glede starosti, ne navzdol, kot tudi ne navzgor. Pri nas smo imeli nekajkrat &#269;ast sko&#269;iti tudi s posamezniki, starej&scaron;imi od 90 let (ja, prav ste prebrali!), ter jim pri&#269;arati tako zelo cenjene ob&#269;utke letenja. Vse kar posameznik &raquo;potrebuje&laquo; za skok je nekaj fizi&#269;ne kondicije, in splo&scaron;no dobro po&#269;utje.<br />
Mnogi centri po svetu, pa zapovedujejo tudi minimalno starost za skok s padalom.<br />
<br />
Minimalna starost za skok s padalom v tandemu<br />
Pri minimalni starosti za skok s padalom v tandemu pa je nekoliko druga&#269;e. Starostna meja za skok s padalom v tandemu namre&#269; ni zakonsko dolo&#269;ena. V splo&scaron;nem pa je z opravljanjem skokov s padalom podobno, kot je to z vozni&scaron;kimi izpiti za avto. Posameznik se lahko sam odlo&#269;i za skok &scaron;ele, ko je polnoleten. Do takrat pa se lahko skoka s padalom udele&#382;i le s soglasjem star&scaron;ev/skrbnikov. V kolikor star&scaron;i sogla&scaron;ajo, pa je nato pomembno le &scaron;e to, da je posameznik primerne velikosti, da ga lahko varno zapnemo v sistem vezi (minimalno 135cm vi&scaron;ine).<br />
<br />
Zakaj je minimalna starost za skok s padalom omejena?<br />
Predvsem gre tukaj za odgovornost izvajalca aktivnosti. Dandanes &#382;ivimo v svetu, kjer se je prakti&#269;no za vsako stvar mogo&#269;e pravdati. Ker so to&#382;be zelo pogosta stvar, se podjetja/posamezniki najla&#382;je pred tem zavarujejo tako, da dovolijo udele&#382;bo pri dolo&#269;enih aktivnostih le v primeru, da so posamezniki dovolj stari, da so odgovorni sami zase (od 18. leta starosti naprej) ali imajo soglasje star&scaron;ev/skrbnikov. Po drugi strani pa gre tudi za odgovornost udele&#382;enca. &#268;e sklepam po sebi, sem pravzaprav vesel, da mi moja mama ni dovolila iti na padalski te&#269;aj pri 16 letih, saj sedaj vem, kako neodgovoren sem takrat znal biti. Verjamem pa, da to &scaron;e zdale&#269; ne velja za vsakogar.<br />
<br />
Minimalne starosti za skok s padalom po svetu<br />
&#268;eprav je 16 let s soglasjem star&scaron;ev, ali 18 let minimalna starost za udele&#382;bo na padalskem te&#269;aju, pa to ne dr&#382;i za vse dr&#382;ave po svetu. Za primer: ve&#269;ina Evropskih dr&#382;av (Francija, Norve&scaron;ka in Velika Britanija) imajo minimalno starost omejeno na 16 let. V Avstraliji je ta meja postavljena pri 12 letih. V Novi Zelandiji, pa minimalna starost za skok s padalom sploh ni omejena. <br />
<br />
Podobno kot v Novi Zelandiji je tudi pri nas, a izklju&#269;no samo pri skokih s padalom v tandemu. Zato ne glede na starost, &#269;e le izpolnjuje&scaron; pogoj, da si visok/a vsaj 135cm, si zdrav/a in se v redu po&#269;uti&scaron;, vljudno vabljen/a da se nam pridru&#382;i&scaron; na najbolj nori avanturi v svojem &#382;ivljenju!<br />
<hr/>
<small>News powered by CuteNews - http://cutephp.com</small>
</body></html>
